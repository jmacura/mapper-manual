---
title: Požadavky a doporučení na zařízení
keywords: Android
---

## verze systému Android

Minimální verze pro spuštění aplikace je 2.3. Přístup pro zápis dat na SD kartu může vyžadovat Android 4.4 (viz [Ukládání map a podkladů na zařízeních se systémem Android](android-storage.md))


## Voděodolnost

Ze zřejmých důvodů, voděodolná zařízení bývají výhodou.


## Stylus

Pro seriózní práci je dotykové pero (stylus) naprostou nutností. Jednak kvůli přesnosti a rychlosti, jednak kvůli teplotám během zimy. Přednostně byste měli vybírat zařízení, která jsou vybavena upraveným dotykovým perem, jako např. tablety řady Samsung Galaxy Note, neboť běžná dotyková pera pro kapacitní dotykové displeje mají příliš široké hroty.


## Velikost obrazovky

Jde vždy o kompromis mezi snadnou manipulací (lepší s malými a lehkými zařízeními) a přehledností mapy na displeji (lepší na velkých zařízeních).


## Baterie

Je velmi žádoucí mít zařízení s vyměnitelnou baterií. Někdy je možné použít externí baterii u zařízení s integrovanou baterií.


## Senzory

OpenOrienteering Mapper umí používat GPS přijímač integrovaný v zařízení. Jeho přesnost však bývá zpravidla nízká, a tak může být vhodné připojit externí přijímač signálu GPS. V aplikaci OO Mapper není přímá podpora pro propojení s externími zařízeními, ale existují jiné aplikace, které umí tuto propast překlenout. Například aplikace [Bluetooth GPS](https://play.google.com/store/apps/details?id=googoo.android.btgps&rdid=googoo.android.btgps) vytvoří "falešnou" službu s informací o poloze, která může být použita když je Android přepnut do režimu pro vývojáře.

Aplikace umí používat magnetometr a akcelerometr jako kompas. Takřka všechna moderní zařízení by měla tyto senzory obsahovat. Pokud je v zařízení i gyroskop, pak je použit ke zlepšení stability kompasu. Tyto integrované senzory však nebývají zpravidla tak přesné, aby mohl být kompas použit k měření úhlů. K tomu je vždy vhodnější externí kompas či buzola. Pro přehlednost a základní orientaci však tyto senzory postačí.
